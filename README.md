# Mail 6: Från CTO till nyanställd, dag 17 på jobbet.

## Ämne: Ett nytt uppdrag: Stega upp och ta över Clique King!

Hej,

Först och främst vill jag gratulera dig till ditt fantastiska arbete hittills. Ditt engagemang har inte gått obemärkt, och därför har ledningen beslutat att befordra dig. Grattis!

Ditt nästa uppdrag kommer att vara att ta över en position som tidigare innehades av vår konsult, Arkitekt Perra. Han har hittills arbetat på ett nyligen påbörjat projekt som heter Clique King. Det är en social plattform där användare kan gå med i olika "cliques" och inom dessa cliques strävar efter att nå toppen och ta positionen som kungen.

Jag vill nämna att kodbasen som Arkitekt Perra kommer att överlämna till dig är högavancerad och passar perfekt med din nya seniora position. Den är byggd med BLoC-mönstret (Business Logic Component) specifikt för Flutter och kommunicerar med en Firebase-backend.

För att säkerställa en smidig övergång kommer Perra att genomföra en överlämning av projektet till dig. Han kommer att guida dig genom kodbasen och hjälpa dig att komma igång med den redan påbörjade utvecklingen.

Jag har fått höra från styrelsen att om du presterar bra med att färdigställa denna applikation kan en ytterligare befordran ligga nära i framtiden. Vi är också tacksamma att kunna minska våra kostnader genom att inte behöva fortsätta samarbetet med Arkitekt Perra, tack vare dig.

Lycka till med detta nya uppdrag. Jag vet att du kommer att göra ett utmärkt jobb, precis som tidigare.

Tveka inte att kontakta mig om du har några frågor eller funderingar. Vi är här för att stötta dig! (OBS: Gäller ej nästkommande två veckor då jag och grabbarna ska till Las Palmas.)

Med vänliga hälsningar,
Petter
